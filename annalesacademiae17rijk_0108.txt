18 J.BAKE

Χ

dica, in alio item gravis et vehemens et copiosa, cerneretur oratio, Quid?
singulorum vocabulorum notationem non modo non repudiabit, sed in pri·
mis studiose indagabit: quorum quidem diuturno et tralatitio usu, ac pra·
va consuetudine, id factum esse videmus, ut quasi mortua quaedam signa ad
vivam cogitationem communicandam adhibeantur, propriam ac nativam vim
amiserint. At quid veterum optimi quique? numquod verbum apud eos
otiosum, num cassum sententia? an potius singula ita posita et efficta, ut
ex ipsa natura et primordio orationis desumta, veluti pingant illustrissime,
id quod alii multorum demum ope verborum frigidissime reddere conantur3
adeo ut non e verborum, sed revera ex imaginum, quadam compositione
singulas comprehensas esse sententias dicas.

Harum rerum studio et intelligentia si dicam interpretationem contineri,
haud temere mihi videor affirmare, hanc praecipuam esse partem ejus mu-
neris, quod Grammaticum sibi propositum habere oportet, ut custos sit ve-
teris doctrinae et elegantiae. Quam non tantum ut talem tueatur, qualem in
nostris exemplis scriptorum acceperit, sed emendet quoque necesse est, et
ad sinceram integramque formam restituere conetur. Atque hoc ipsumemen·
dandi negotium tantum abest ut genere disjunctum sit ab eo studio, quod
modo commendavimus ‚ ut potius inde oriatur neque possit avelli. Jam'
vero duplicem quod ferunt esse mutandorum emendandorumve veterum
scriptorum rationem, quarum altera ingenia, altera membranarum auctori·
tate nitatur3 ingenio qui plurima, ac tantum non omnia tribuunt, recte age·
re videntur, uisi quod ea facultas non tam insignis est ad maximam laudem,
quam necessaria. Sed quaerimus, quid proprium sit Grammafici, neque cum
aliis disciplinis commune Utatur igitur vetustis codicibus manu exaratis:
quibus diligenter pertractandis interque se comparandis, multarum fons cor-
ruptelarum cognoscitur, plurimumque lucis vel impeditissimis harum literarum
partibus accendi, magni viri ostenderunt. Verum banc codicum manu scripto·
rum investigationem errant qui hujus negotii propriam existimant, quum uni·
versae sit interpretationis fons ac fundamentum Nisi enim vehementer sat-
lor, omnis in hae genere doctrina testibus continetur, in quibus adhibendis

eogmscendisque noster ille Grammaticus judicii acumen expromat. Ad histo-
. nam

