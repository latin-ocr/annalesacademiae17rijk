ORATIO. ¹7

ipsos petunt, quibuscum natura sunt sociati, quibuscum habitant, vivunt,
sal edunt. Quas tu mihi leges narras, quae jura, quas poenas? Quae mihi
etiam magno argumento esse videntur, in ipsis generis humani visceribus aliquod
malum haerere, quod ejus-saluti et incolumitati, tamquam saxum Tantalo, im-
mineat. Quis inter leones legislator? quis praetor? quae supplicia? quis car-
nifex? Quibus profecto nec illi egent, neque nos egeremus, si eadem homi·
num esset, quae quadrupedum, iu eodem statu permansio aut permanendi
voluntas. Neque ita mihi quemquam occursurum esse arbitror, ut eorum,
qui salvum esse genus humanum velint, tantam esse tamque praevalentem
vim ac multitudinem dicat, ut horum constantia paucorum levitas, horum
prudentia paucorum audacia, horum denique virtute paucorum improbitas fa-
cile vinci et ,opprimi possit. Quasi vero aut tanta sit, quantam putant, bo·
norum multitudo atque pravorum paucitas, aut⁷ si ita sit, sine Dei praeposs
tentis numine fieri credibile sit, ut , cum humanae naturae, tamquam librae,
‚utraque lanx vel minimo saepe momento vergat ac demeatur, ea, in quam
imposita virtus est, constanter propendeat, altera tollatur. Quid vero? an vos
me de petulanti aliquo homine loqui putatis, qui pauperis tugurii ostiolum
effringat, aut de furunculo, qui de divitis pomario pruna delibet? Cujusmo-
,di sane commotiunculis si status civitatum atque quies turbari posset, nulla
amplius staret atque quiesceret civitas. Sed cum ita hominum inter ipsos con-
stituta sit societas, ut in paucorum, penes quos principatus est, capitibus uni-
versarum gentium salus atq'ue fortuna periclitetur; quorum ipsorum salus ac
fortuna, quo suut in altiori dignitatis gradu collocati, eo pluribus invidiae ma-
levolentiaeque telis proposita esse solet: intelligitur, quantam omnium rerum
perturbationem, quantamque confusionem, afferre possit vel unius parricidae
mucro. Sunt, qui Alexandrum, Philippi filium, veneno confectum putent.
Falso quidem illi: sed tamen si ita accidisset, is, qui toxicum miscuisset, non
Alexandro magis, qnam imperio, Alexandri victoriis parto, interitum attulisset.
Quid C. Julium Caesarem dicam, frequenti Senatu, ad Pompeji columnam pla·
gis confossum? quid Henricurn Quartum, Galliae regem, secespita necatum?
,quid Gulielmum Primum, eum, qui patriam, qua nihil nobis carius esse de·

bet, ab Hispanorum superbissimo dominatu vindicavit. Quid alios toto terra-
C rum

